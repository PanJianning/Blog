---
id: 147
title: 盛唐登楼赋
date: 2007-03-19T15:17:00+00:00
author: Eric
comments: true
layout: post
guid: http://blog.youxu.info/?p=147
permalink: /2007/03/19/tang-poem/
dsq_thread_id:
  - 335999674
categories:
  - poem
---
词以境界为最上。有境界，则自成高格，自有名句。－－王国维《人间词话》
  
我一直认为，盛唐的诗句，境界高，文风正。以登楼作赋为例，盛唐之登楼赋，无王粲之不用，无后宋之婉约，自成气象。凡欲成高格男儿者，当读唐诗。若爱宋词，当多读稼轩，东坡。

黄鹤楼 &#8211;崔颢

昔人已乘黄鹤去，此地空余黄鹤楼。
  
黄鹤一去不复返，白云千载空悠悠。
  
晴川历历汉阳树，芳草萋萋鹦鹉洲。
  
日暮乡关何处是，烟波江上使人愁。

登鹳雀楼 &#8211;王之涣

白日依山尽，
  
黄河入海流。
  
欲穷千里目，
  
更上一层楼。

秋登宣城谢朓北楼 李白

江城如画里， 山晚望晴空。
  
两水夹明镜， 双桥落彩虹。
  
人烟寒橘柚， 秋色老梧桐。
  
谁念北楼上， 临风怀谢公。

黄鹤楼送孟浩然之广陵 &#8211;李白

故人西辞黄鹤楼，
  
烟花三月下扬州。
  
孤帆远影碧空尽，
  
唯见长江天际流。

忆秦娥&#8211;李白

箫声咽①，
  
秦娥梦断秦楼月。
  
秦楼月，
  
年年柳色，
  
霸陵伤别。
  
乐游原上清秋节，
  
咸阳古道音尘绝。
  
音尘绝，
  
西风残照，
  
汉家陵阙。

&#8212;
  
南宋词人，白石有格而无情，剑南有气而乏韵，其堪与北宋人颉颃者，唯一幼安耳。近人祖南宋而祧北宋，以南宋之词可学，北宋不可学也。学南宋者，不祖白石，则祖梦窗，以白石、梦窗可学，幼安不可学也。学幼安者，率祖其粗犷滑稽，以其粗犷滑稽处可学，佳处不可学也。幼安之佳处，在有性情，有境界。即以气象论，亦有&#8221;傍素波干青云&#8221;之概。宁后世龌龊小生所可拟耶？

东坡之词旷，稼轩之词豪。无二人之胸襟而学其词，犹东施之效捧心也。

太白纯以气象胜。&#8221;西风残照，汉家陵阙。&#8221;寥寥八字，遂关千古登临之口。后世唯范文正之渔家傲，夏英公之喜迁莺，差足继武，然气象已不逮矣。

－－王国维《人间词话》

文以气为主，气之清浊有体，不可力强而致。譬诸音乐，曲度虽均，节奏同检，至於引气不齐，巧拙有素，虽在父兄，不能以移子弟。 －－曹丕 《典论·论文》

如此气象，雄浑大气！ 忍不住想说：熟读盛唐登楼赋，不会吟诗也高格。